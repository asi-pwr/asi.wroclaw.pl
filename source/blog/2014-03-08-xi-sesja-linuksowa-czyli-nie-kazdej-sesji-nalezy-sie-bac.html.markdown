---
title: XI Sesja Linuksowa, czyli nie każdej sesji należy się bać
date: 2014-03-08 14:56:13 +0100
---
Sesja Linuksowa jest dwudniową konferencją poświęconą technologiom Open Source. Tegoroczna edycja odbędzie się w 5 i 6 kwietnia. Tradycyjnie miejscem spotkania będzie Politechnika Wrocławska, a wstęp będzie bezpłatny.[![att_11_linux_baner_738](http://www.asi.pwr.wroc.pl/wp-content/uploads/2014/03/att_11_linux_baner_738-300x64.png){:class="img-fluid"}](http://www.asi.pwr.wroc.pl/wp-content/uploads/2014/03/att_11_linux_baner_738.png){:class="img-fluid"}

Jak co roku będzie można zapoznać się z najnowszymi trendami panującymi w świecie otwartego oprogramowania i wysłuchać przygotowanych przez ekspertów wystąpień.

– Wykłady będą prowadzone przez doświadczonych programistów, administratorów i pasjonatów. Swoje przybycie zapowiedzieli już m.in.&nbsp; **Robert Partyka** &nbsp;z Polskiej Grupy Użytkowników Linuksa i Michał Woźniak z Fundacji Wolnego i Otwartego Oprogramowania – informuje&nbsp; **Grzegorz Głąbiński** , koordynator&nbsp; **XI Sesji Linuksowej**.

Na Sesję Linuksową zaproszeni są nie tylko studenci, ale także wszystkie osoby zainteresowane zagadnieniami nowych technologii i otwartego oprogramowania. To już XI edycja konferencji, której organizatorem jest&nbsp;[Akademickie Stowarzyszenie Informatyczne](http://www.asi.pwr.wroc.pl/sesja-linuksowa/).

Miejsce:&nbsp;[Strefa Kultury Studenckiej Politechniki Wrocławskiej](http://sks.pwr.wroc.pl/)&nbsp;(budynek C-18 przy ul. Hoene-Wrońskiego 10).

Osoby zainteresowanie zostaniem prelegentem na sesji mogą wysyłać zgłoszenia na adres:&nbsp;[sesja@linuksowa.pl](mailto:sesja@linuksowa.pl).

Zachęcamy do dołączenia do wydarzenia na Facebooku: [LINK](https://www.facebook.com/events/1433436880233371/)

Więcej informacji na&nbsp;[stronie internetowej](http://11.sesja.linuksowa.pl/)&nbsp;XI Sesji Linuksowej.
